cover01.png,"Francesco Raniolo è docente di Scienza politica all'Università della Calabria dove è coordinatore del dottorato in Politica, cultura e sviluppo. Fa parte del comitato direttivo della Società italiana di Scienza Politica. Tra le sue pubblicazioni più recenti: ""Disuguaglianza e Democrazia"" (con L. Morlino, Mondadori, 2022), ""Come la crisi economica cambia la democrazia"" (con L. Morlino, Il Mulino, 2018). È coautore, con G. Capano, S. Piattoni e L. Verzichelli, per il Mulino, del ""Manuale di scienza politica"" (2017) e di ""Elementi di scienza politica"" (2021). Società editrice il Mulino, Spastrada Maggiore, 3740125BolognaItalyinfo@mulino.it+39-051-256011 "
chapter02_fig_1.png,"Innanzi tutto, l’incrocio tra le due dimensioni teoriche della democratizzazione (liberalizzazione e partecipazione) consente a Dahl di tracciare le coordinate per costruire una griglia analitica entro la quale collocare alcuni tipi puri di sistemi politici (egemonie chiuse, egemonie inclusive, oligarchie competitive e poliarchie). Inoltre, tale tipologia gli permette di tracciare i percorsi possibili – che sono tre – che conducono alla poliarchia. Cioè alla democrazia reale dove la presenza di tutta una serie d’istituzioni garantisce la possibilità di trasformare le preferenze dei cittadini in politiche pubbliche tenendo sotto controllo il governo. L’aiuto del materiale storico gli permette di discernere i sentieri virtuosi che conducono alle democrazie stabili, come nel caso inglese e del Nord Europa, dove il riconoscimento dei diritti civili, di contestazione pubblica e d’opposizione – in breve la liberalizzazione – precede l’inclusione delle masse (tragitto I). Qui, infatti, gradualmente lo Stato assolutista ha lasciato la scena a regimi dove la competizione pubblica è riservata alle élite (le oligarchie competitive). D’altro canto, esistono dei percorsi più rischiosi per arrivare alle democrazie di massa. Come è il caso della «scorciatoia» imboccata dalla Francia con la rivoluzione del 1789, dove la liberalizzazione e l’allargamento della partecipazione politica avvengono contestualmente (tragitto III). Un regime assolutista, egemonico e chiuso, crolla sotto i colpi di un evento rivoluzionario aprendo la strada non solo al riconoscimento dei diritti civili, ma anche alla partecipazione delle masse. Per altro questo scenario è quello che si sarebbe realizzato con più frequenza dopo la Seconda guerra mondiale e sarebbe stato egemonico con la caduta del muro di Berlino (1989). Per finire, esistono casi di sviluppo politico più critici, caratteristici di quei regimi dove l’inclusione delle masse attraverso la loro"
chapter02_fig_2.png,"In secondo luogo, liberalizzazione e inclusione non sono mai processi lineari. In ogni sistema politico democratico residuano sempre forme di partecipazione non convenzionale, di protesta, di azione politica volta a sovvertire il sistema. La competizione legittima si può surriscaldare, radicalizzazione e polarizzazione possono ridurre il grado di legittimità del sistema politico, le democrazie si possono sempre de-consolidare e de-legittimare. In chiave storico-comparata il punto è colto in maniera esemplare da Hans Daalder [2011, 85; ed. orig. 1966]. Nella figura 2 riportiamo il suo schema dove si distinguono le due macroaree della non partecipazione – protesta e indifferenza o alienazione, da un lato, e opposizione di principio, dall’altro – e della partecipazione convenzionale che comprende anche le subculture politiche (chiamate isolazioniste) – si veda la tipologia di Pizzorno nel capitolo I. La partecipazione convenzionale è definita dalla proporzione della libera competizione tra partiti di governo e di opposizione (nella parte centrale della figura) rispetto al resto della piramide. Precisando che: «Questa proporzione è molto differente in diverse società europee: mentre in alcune quasi coincide con la totalità (Inghilterra, Svezia) in altre occupa solo un’area relativamente piccola (l’Italia di oggi [1968], la Germania di Weimar, la Francia della Quarta Repubblica)» [ibidem]. È chiaro che l’area della competizione legittima è ben lontana dall’essere congelata nel tempo. Esistono gruppi non organizzati che si pongono fuori del sistema politico (minoranze religiose, subculture, gruppi minoritari e in genere contro-culturali), che mirano consapevolmente a delegittimarlo e se potessero a rovesciarlo (gruppi terroristi, partiti estremisti, secessionisti, movimenti antagonisti). Partiti e formazioni anti-sistema possono essere «addomesticati» – si pensi al caso dei partiti comunisti in Europa –, mentre in altre fasi si può"
chapter03_fig_3.png,"Più in generale, lo sguardo comparato alla distribuzione della (in)soddisfazione ci restituisce un quadro polarizzato, pur con qualche sorpresa (v. fig. 3). Da una parte, sopra la media (pari al 60%) troviamo i Paesi del Nord Europa, dell’Europa continentale e meridionale, con pochi ma pur rilevanti casi devianti. Dall’altro, tutti i Paesi dell’Europa dell’Est. I cittadini più soddisfatti della loro democrazia sono quelli dell’Europa del Nord, con scarti anche superiori ai 20 punti rispetto alla media: al primo posto troviamo la Svezia e la Norvegia con rispettivamente 84 e 83 cittadini su cento soddisfatti dalla democrazia. Segue la Danimarca con il 78% e la Germania con il 74%. La sorpresa è costituita sicuramente dai Paesi del Sud Europa, Spagna e Italia – rispettivamente con livelli di soddisfazione pari rispettivamente al 66 e al 71,5% – ben sopra il caso del Regno Unito che ha un valore pari al 64%. L’aspetto però paradossale è costituito in positivo dalla Grecia che con l’83% di cittadini che si ritengono molto soddisfatti dalla democrazia si colloca al secondo posto della classifica e all’opposto dal Portogallo che con appena il 39% si colloca al penultimo posto. Il gruppo di Paesi che mostrano la soddisfazione minore verso la democrazia sono i Paesi dell’Est Europa, con un campo di variazione che dalla Slovacchia con il 30% all’Ungheria pari a poco meno del 60%. Anche in questo gruppo casi singolari sono quelli della Francia con il 57% e dell’Olanda con il 52%. "
chapter03_fig_4.png,"Quanto detto finora sugli aspetti emotivi e attitudinali della partecipazione è stato ricondotto, già dagli stessi studiosi che per primi si sono cimentati con questi temi, entro la più comprensiva nozione di cultura politica. Gabriel Almond, uno dei padri indiscussi della svolta culturalista in politica, già negli anni Cinquanta proponeva di mettere al centro delle indagini di politica comparata tale concetto definendolo appunto come «l’insieme di orientamenti soggettivi nei confronti della politica, presenti entro una popolazione nazionale o un suo sottogruppo [sub-cultura]» [Almond 1992, 663]. Pertanto, anche la cultura politica ha delle componenti cognitive, affettive e valutative, che sono «il risultato della socializzazione, dell’educazione e dell’esposizione ai media che si verificano durante l’infanzia, nonché delle esperienze compiute in età adulta rispetto alle prestazioni del governo, della società e dell’economia» [ibidem]. Nonostante siano trascorsi oltre quarant’anni dalla prima volta che lo studioso americano la propose, questa nozione ha resistito pressoché intatta fino ad oggi. "
chapter03_fig_5.png,"Quanto detto finora sugli aspetti emotivi e attitudinali della partecipazione è stato ricondotto, già dagli stessi studiosi che per primi si sono cimentati con questi temi, entro la più comprensiva nozione di cultura politica. Gabriel Almond, uno dei padri indiscussi della svolta culturalista in politica, già negli anni Cinquanta proponeva di mettere al centro delle indagini di politica comparata tale concetto definendolo appunto come «l’insieme di orientamenti soggettivi nei confronti della politica, presenti entro una popolazione nazionale o un suo sottogruppo [sub-cultura]» [Almond 1992, 663]. Pertanto, anche la cultura politica ha delle componenti cognitive, affettive e valutative, che sono «il risultato della socializzazione, dell’educazione e dell’esposizione ai media che si verificano durante l’infanzia, nonché delle esperienze compiute in età adulta rispetto alle prestazioni del governo, della società e dell’economia» [ibidem]. Nonostante siano trascorsi oltre quarant’anni dalla prima volta che lo studioso americano la propose, questa nozione ha resistito pressoché intatta fino ad oggi. Fig. 4. Confronto tra fiducia nei partiti e nel governo in diversi Paesi europei (Eurobarometro 2022). Fonte: Eurobarometro 97.5, periodo 17/06/2022-24/07/2022. "
chapter03_fig_6.png,"Non diversamente da quanto sostengono gli studiosi dell’autorealizzazione edonistica, l’erosione del capitale sociale crea società dove prevalgono attori autointeressati e isolati. Tale postulato è stato però criticato dai sostenitori della tesi del post-materialismo, per i quali la trasformazione nei sistemi valoriali dei cittadini comporterebbe uno spostamento di interesse dalla partecipazione politica convenzionale a quella non convenzionale, o, addirittura, un forte richiamo per la partecipazione sociale [Pizzorno 2007], potremmo anche dire per l’impegno civico. Una variante di questa critica si deve a Fortunata Piselli [2015] che mette in risalto la forza delle relazioni informali nei processi di sviluppo e nella vita sociale e non solo nelle realtà tradizionali o sottosviluppate. La sociologa ricorda che, anche in contesti a basso capitale sociale, le relazioni informali o come preferisce dire la «manipolazione dei network sociali», ha rappresentato, per un verso, «un’efficace strategia di resistenza alla periferizzazione e [al deficit] di integrazione nazionale», per l’altro, la testimonianza che le relazioni informali (familiari, particolaristiche) possono comunque spingere gli individui ad «uscire dalla sfera privata e proiettarsi nello spazio pubblico per influenzare positivamente e in vari modi la vita collettiva» [ibidem, 200]. "
chapter04_fig_7.png,"La contrazione dell’area della competizione democratica e la sua centrifugazione (o de-strutturazione) producono, poi, un deficit di funzionamento della democrazia in uscita, vale a dire alimentano delle conseguenze negative a cascata, prima fra tutte sulla stabilità dei governi e, più in generale, sulla stessa capacità di risposta alle domande degli elettori e quindi sulla loro legittimità. Tradizionalmente gli studi sulla partecipazione elettorale in contesti democratici si sono interessati alla fenomenologia dell’astensionismo, qui invece ci preme mettere in evidenza una più generale sindrome da turbolenza frutto della convergenza e interdipendenza complessa tra una serie di sfide significative per le democrazie del XXI secolo: la partecipazione elettorale mancante (astensionismo), instabile (volatilità elettorale e fluidità degli elettori), dispersa (tra molteplici partiti), polarizzata (cresce il peso dei partiti estremi). Se poi aggiungiamo il ruolo esuberante della pressione degli interessi (cap. V), della protesta non convenzionale (cap. VII), del populismo (cap. VI) e dell’impatto della digitalizzazione sulla politica (cap. VIII) si ricava una più complessiva visione del malessere delle democrazie. Hans Peter Kriesi [2014] ci può tornare utile se vogliamo provare a descrivere le forme che ha assunto l’insoddisfazione dei cittadini. Riproponiamo quindi il suo schema integrandolo con la nota analisi di Albert O. Hirschman [1970; trad. it. 1982]: "
chapter04_fig_8.png,"D’altra parte, anche nei sistemi politico-amministrativi continentali si possono verificare forme di incongruenza legate ai criteri di compilazione e alla gestione degli stessi registri elettorali, alla tempestività del loro aggiornamento e alla periodicità della loro revisione, ecc. Tutte queste distorsioni amministrative ed organizzative favoriscono un astensionismo che è stato definito apparente, cioè non dipendente dai comportamenti più o meno intenzionali degli elettori. Per chiarire il punto soffermiamoci sul caso italiano. Come si sa, in Italia per esercitare il diritto di voto occorre non solo essere iscritti nelle liste elettorali di un dato comune, ma essere anche in possesso di un certificato di iscrizione da esibire al seggio elettorale il giorno delle elezioni. Stando così le cose il computo degli elettori può subire due alterazioni rilevanti. La prima, relativa «ai mancati aggiornamenti e agli errori e alle omissioni relative ai cittadini residenti». La seconda, relativa «all’elevato numero di cittadini italiani permanentemente residenti all’estero e [comunque] iscritti come elettori nell’apposita Anagrafe degli elettori italiani all’estero (AIRE) tenuta negli uffici elettorali comunali» [Sani 2001, 838-839]. In entrambi i casi risulta una crescita dei non votanti. Ma si tratta di non votanti per così dire «ombra», perché deceduti e non cancellati o emigrati permanentemente all’estero. In tutti questi casi sembra opportuno parlare appunto di «astensionismo apparente». "
chapter04_fig_9.png,"Nel corso del capitolo abbiamo parlato della progressiva turbolenza e destrutturazione dei mercati elettorali e più in generale dello spazio della competizione democratica in Europa. Più di recente, per dar conto di tali profondi e persistenti mutamenti, si è parlato di de-istituzionalizzazione dei sistemi partitici [Chiaramonte e Emanuele 2022]. Giovanni Sartori [2016], nella prefazione alla riedizione della sua celebre opera del 1976 aveva ricordato che aveva già parlato di «partiti fluidi» – per estensione potremmo parlare di fluidificazione dei sistemi partitici – ma allora si riferiva all’Africa, mentre adesso quel costrutto si applica bene all’Europa dell’Est e finanche a quella Occidentale. Comunque sia, tali espressioni colgono diversi aspetti: la maggiore volatilità delle scelte degli elettori e il loro impatto aggregato, la comparsa di nuovi partiti di protesta o sfidanti, il declino e la scomparsa di partiti storici, l’aumento della frammentazione del consenso e, infine, la progressiva polarizzazione del voto. Sotto il profilo analitico tali mutamenti e trasformazioni indicano sostanzialmente che è aumentata l’instabilità e l’imprevedibilità dei modelli di relazione sia con gli elettori che con gli altri partiti Un lavoro sistematico di analisi e affinamento concettuale oltreché di ricostruzione dei dati di lungo periodo (dal 1945), per svariate democrazie (19 Paesi europei), per un complessivo numero di 325 elezioni è quello di Chiaramonte e Emanuele [2022]. . "
chapter04_fig_10.png,"Comunque sia, un po’ in tutta Europa, con punte massime nel Sud e nell’Est, la Grande Recessione rappresenta un tornante simbolico che agisce da meccanismo catalizzatore del cambiamento politico [Morlino e Raniolo 2018; 2022]. In molti casi, il combinato disposto di crescente astensionismo e instabilità elettorale (considerata nelle sue due componenti della rigenerazione e dell’alterazione del sistema partitico) accresce il vantaggio competitivo di «minoranze intense» organizzate, talvolta si tratta di partiti tradizionali (come in Portogallo), ma per lo più di partiti outsider, sfidanti e genuinamente nuovi, come nel caso di Italia, Spagna, Grecia e la stessa Francia. L’apertura dei sistemi partitici alla incertezza ha come ulteriore esito l’andamento crescente della frammentazione partitica. Anche in questo caso entrano in gioco i due aspetti prima richiamati: si affermano nuovi partiti idiosincratici e si alterano gli equilibri elettorali. Ma quello che è forse più importante è che declinano, quando non crollano, i partiti dominanti, detti anche pivot. Insomma, le formazioni che costituivano la core structure del sistema partitico. "
chapter04_fig_11.png,"Insomma, fa differenza se i partiti estremisti hanno una piccola o grande taglia elettorale. Di più, può essere importante capire se la polarizzazione è l’esito della presenza di formazioni sovraniste di destra o radicali di sinistra. L’analisi dei dati elettorali ci ricorda che per lo più sono le formazioni di destra e di estrema destra a radicalizzare il quadro politico, se si esclude la Slovacchia (con i socialisti di SMER), la Francia (con La France Insoumise), Cipro (con il Partito del progresso dei lavoratori), e l’Austria (con i Verdi). In tutti gli altri casi prevalgono formazioni di estrema destra con differenze notevoli nei Paesi del Nord Europa (in particolare Svezia, Finlandia), nel Sud Europa (con Spagna e soprattutto Italia), nell’Est (con Polonia e Bulgaria) e tra le piccole democrazie continentali (Lussemburgo, Olanda e Belgio). Infine, il quadro si arricchisce ulteriormente se oltre alle dimensioni elettorali si considera il ruolo politico-istituzionale svolto. Così, per esempio, emerge che a differenza dei dati sulla polarizzazione politica presentati, l’Italia costituisce una delle democrazie in Europa più «polarizzata» per peso elettorale dei partiti più estremi (M5S, FdI, Lega). "
chapter05_fig_12.png,"Una proposta sistematica di classificazione dei gruppi di interesse più recente e che tiene conto della crescente complessità delle società avanzate si deve a Robert H. Salisbury [1975], poi ripresa da Liborio Mattina [2010, 15 ss.], che sulla base delle finalità istituzionali o del «contenuto di interesse» distingue tra gruppi sezionali o economici (sindacati, associazioni di categoria o professionali, singole imprese), gruppi promozionali o volti a una causa pubblica (Greenpeace, Italia Nostra, Medici Senza Frontiere) e gruppi istituzionali (i dirigenti pubblici, i magistrati, i forestali) nel senso di Almond. Appare anche evidente come, forse con l’eccezione parziale dell’ultimo tipo, negli altri due i termini di gruppo e associazione ritornano a sovrapporsi. In ogni caso, di questi tre tipi, mentre il primo e l’ultimo ci sono noti, qualche parola meritano i gruppi promozionali che possono perseguire beni pubblici, la tutela di identità collettive o di interessi territoriali – come nel caso della cosiddetta sindrome Nimby (Not in My Back Yard: «non nel mio giardino») che riguarda i gruppi locali contrari alla localizzazione di determinate opere pubbliche considerate pericolose o ad alto impatto ambientale [della Porta e Piazza 2008]. Con una certa dose di semplificazione si potrebbe dire che mentre i gruppi sezionali e istituzionali riflettono l’organizzazione e la dinamica della sfera economica e statale, cioè la distinzione tra associazioni di interessi privati e pubblici, introdurre la categoria dei gruppi di interesse promozionali, con i tre sottogruppi delle associazioni di interesse pubblico, identitari e localistici, rimanda alla pluralizzazione delle associazioni tipica di contesti urbanizzati e post-industriali ad alta differenziazione sociale. La tipologia completa è riportata nella figura 12. "
chapter05_fig_13.png,"Erne usa il concetto «per descrivere attività che sono basate sull’accesso personale e non intermediato ai decisori» [ibidem], da qui la scelta di ricorrere all’espressione lobbying diretto o interno. In tale trattazione lobbismo e lobbying diventano indicatori dell’esistenza di un sistema di intermediazione degli interessi pluralista. Ciò pone una serie di questioni. In primo luogo, si definisce una struttura competitiva e aperta del policy-making i cui esiti non sono mai strutturati una volta per tutte. Sotto il profilo normativo tale regime dovrebbe assicurare la libertà degli attori economici e sociali e la loro uguaglianza procedurale. Ma, in realtà, tale quadro ideale è fortemente limitato dalle asimmetrie prodotte dal sistema capitalistico e dalla presenza di poteri forti che rendono il sistema altamente selettivo realizzando in concreto, rispetto alle premesse di valore, una drastica compressione della libertà di accesso alla mediazione politica e una disuguaglianza negli esiti. La conseguenza del principio «chi ha più lana (risorse economiche) tesse» è che «le elezioni dovrebbero essere vinte e non comprate» [ibidem]. Con l’aggravante di compromettere l’integrità delle istituzioni pubbliche – corruzione, conflitti di interesse, clientelismo e simili – e quindi dei due beni pubblici fondamentali di ogni democrazia: libertà e uguaglianza. "
chapter07_fig_14.png,"Inoltre, attraverso l’attivazione di meccanismi di apprendimento individuale e collettivo si finisce per allargare il repertorio delle azioni accessibili da parte dei cittadini e dei gruppi. Così Tarrow [1990] ricorda che nel ciclo di mobilitazione che ha investito il sistema politico italiano, tra la fine degli anni Sessanta e gli anni Settanta, la protesta è passata anche attraverso un repertorio d’azione che potremmo definire convenzionale, nel senso di legale e accettato, che abbraccia: partecipazione a scioperi; azioni dimostrative del tipo cortei, raduni pubblici; assemblee all’interno dei luoghi di lavoro, e tutta una serie di azioni istituzionalizzate quali il ricorso a delegazioni, petizioni, volantinaggio; azioni legali, ecc. Nella figura 14 abbiamo riportato l’incidenza e l’andamento delle principali forme di protesta nelle democrazie europee del XXI secolo. "
chapter07_fig_15.png,"Le società del XXI secolo hanno perso le strutture di ancoraggio della prima modernità (grandi organizzazioni di massa a partire dai partiti e dai sindacati), ma ciò non le ha spinte verso l’anomia, verso una liquidità radicale. Per converso, auto-organizzazione e autogestione sociale sembrano poggiare e dare forma a nuove energie e capacità prima «affondate» e a ridefinire continuamente il rapporto con le istituzioni rappresentative. Infine, data la natura reticolare, discontinua, fluida e talvolta antagonista dei movimenti, comitati e formazioni civiche dal basso, la questione delle loro trasformazioni dovute al trascorrere del tempo e ai rapporti con le istituzioni pone sfide cruciali per la loro stessa identità e sopravvivenza. Tradizionalmente il tema è stato affrontato nei termini della teoria dell’istituzionalizzazione o dei rapporti tra «stato nascente» e stabilità dell’istituzione [Alberoni 1989]. La rottura istituzionale e della routine quotidiana prodotta dall’esplosione dello stato nascente è per sua stessa natura destinata a esaurirsi nel tempo. Da qui derivano la trasformazione e conversione dell’effervescenza collettiva originaria in cambiamento e innovazione istituzionale. Il tema è al centro del contributo di Erik Neveu [2000] Per questo schema, cfr. anche Tilly e Tarrow [2015]. dal quale ricaviamo quattro tendenze evolutive che ci sembrano ancora attuali a distanza di venti anni. "
chapter08_fig_16.png,"Un aspetto interessante al riguardo è costituito dal voto via Internet (i-voting) che costituisce un sotto-insieme del più ampio universo del voto elettronico (e-voting). Nella figura 16 abbiamo riportato i diversi tipi di e-voting che si vanno ad aggiungere al voto tramite scheda cartacea tradizionale (voto manuale). La distinzione cruciale è tra il votare da remoto e il votare presidiato in sedi pubbliche (consolati, seggio elettorale di riferimento o qualunque seggio elettorale). Comunque sia, il voto cartaceo è ancora quello prevalente nell’87% dei casi, specie in Africa e in Europa. Solo nel 12% dei casi prevale il voto via Internet o il voto elettronico, specialmente in America, Oceania e Asia [Valbruzzi 2023, 9-10] L’Estonia è l’unico Paese al mondo dove il processo elettorale è stato integralmente digitalizzato. I dati riportati nel testo fanno riferimento a circa duecento stati o territori nazionali forniti dall’Ace Electoral Knowledge Network. . Un aspetto interessante, però è che la digitalizzazione del voto non rappresenta solo un modo per potenziare la cittadinanza politica. Se si considera la diffusione nei regimi ibridi o autoritari – tra gli altri Iran, Russia, Emirati Arabi, Bangladesh, Pakistan, Congo, Honduras se ne ricava che può costituire una forma di consolidamento degli autoritarismi digitali. Ma gli studiosi più critici avvertono che le spinte verso un autoritarismo nascosto sono presenti e vigorose anche nei regimi democratici [Zuboff 2019; trad. it. 2019]. "