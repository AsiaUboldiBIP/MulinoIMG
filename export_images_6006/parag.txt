cover01.png,"Anna Paterno insegna Demografia all’Università di Bari Aldo Moro. Fra i suoi libri ricordiamo ""Tutti in pista. Un’indagine sugli studenti stranieri e italiani in Puglia"" (con G. Gabrielli, Angeli, 2012). Società editrice il Mulino, Spastrada Maggiore, 3740125BolognaItalyinfo@mulino.it+39-051-256011 "
chapter01_fig_01_c1.png,"La riduzione della natalità e del numero medio di figli per donna è ormai un processo che da decenni caratterizza la popolazione residente in Italia. Conclusa la cosiddetta ﻿«ripresina» verificatasi tra la seconda metà degli anni Novanta e la fine del primo decennio degli anni Duemila, gli anni successivi si sono caratterizzati per continui record al ribasso. Superato lo shock determinato dagli effetti della pandemia COVID-19, negli ultimissimi anni non sono emersi segnali di ripresa o di inversione del trend di lungo periodo. Per il secondo anno consecutivo sotto la soglia delle 400 mila unità, i nati del 2023 sono stati 379.890, il 3,4% in meno rispetto all’anno precedente (fig. 1.1). "
chapter01_fig_02_c1.png,"Con 1,20 figli in media per donna, nel 2023 il paese torna ai livelli degli anni Novanta, che aveva visto il 1995 l’anno del minimo storico (1,19), rientrando a pieno titolo nel regime di bassissima fecondità «lowest-low», al pari di paesi come Corea del Sud, Giappone e Spagna che, come l’Italia, si trovano ad affrontare sfide legate all’invecchiamento della popolazione con inevitabile pressione sui sistemi di welfare. Si è sempre più lontani non solo dalla cosiddetta «soglia di rimpiazzo» pari a 2,1 figli per donna, valore che garantirebbe il ricambio generazionale, ma anche dai livelli degli anni 2008-2010 in cui il numero medio di figli per donna era pari a 1,44, il valore più alto osservato negli ultimi vent’anni (fig. 1.2). "
chapter01_fig_03_c1.png,"Oltre a caratterizzarsi per il continuo calo e per il basso livello del numero medio di figli per donna, l’Italia spicca anche per il continuo aumento dell’età media al parto. Tra i paesi europei, infatti, il nostro figura ormai da anni tra quelli a più bassa e tardiva fecondità. Una serie di difficoltà di tipo socioeconomico, ulteriormente esacerbate da shock esogeni (la crisi economica di fine anni Duemila, la pandemia negli anni più recenti), rende particolarmente complesse le tappe di transizione allo stato adulto, in particolare alla genitorialità, incidendo fortemente sulla cadenza delle nascite e sul numero medio di figli per donna. Rispetto al 1995, l’età media al parto è aumentata di oltre 2 anni, raggiungendo i 32,5 anni nel 2023; si osserva un calendario riproduttivo più anticipato per le madri straniere rispetto alle italiane (rispettivamente 29,6 e 33,0). "
chapter01_fig_04_c1.png,"Rispetto all’analisi di periodo, che risente maggiormente di fattori contingenti legati a processi di rinvio o recupero delle nascite (come le crisi economiche), l’analisi dell’andamento della discendenza finale delle generazioni consente di analizzare le tendenze di fondo dei comportamenti riproduttivi e i mutamenti intercorsi tra le varie generazioni di donne. Il numero medio di figli per donna calcolato per generazione è diminuito nel nostro paese senza soluzione di continuità. Si va dai 2,3 figli delle donne nate nei primissimi anni Trenta ai 2 figli per donna delle generazioni dell’immediato secondo dopoguerra (anni 1945-1949) fino a raggiungere il livello di 1,44 figli per le donne della generazione del 1980 (dato stimato alla fine della storia riproduttiva). Inoltre, dalle generazioni nate nella prima metà degli anni Cinquanta il calendario riproduttivo ha subito una posticipazione molto intensa e veloce. Mentre le nate negli anni Cinquanta sono diventate madri a 25 anni, chi è nata nei primi anni Settanta aveva mediamente oltre 4 anni in più al momento della nascita del primo figlio: le nate nel 1974, ultima generazione ad aver completato la propria discendenza nell’intero arco di vita fecondo, sono diventate madri quasi a 30 anni. "
chapter01_fig_05_c1.png,"Rispetto all’analisi di periodo, che risente maggiormente di fattori contingenti legati a processi di rinvio o recupero delle nascite (come le crisi economiche), l’analisi dell’andamento della discendenza finale delle generazioni consente di analizzare le tendenze di fondo dei comportamenti riproduttivi e i mutamenti intercorsi tra le varie generazioni di donne. Il numero medio di figli per donna calcolato per generazione è diminuito nel nostro paese senza soluzione di continuità. Si va dai 2,3 figli delle donne nate nei primissimi anni Trenta ai 2 figli per donna delle generazioni dell’immediato secondo dopoguerra (anni 1945-1949) fino a raggiungere il livello di 1,44 figli per le donne della generazione del 1980 (dato stimato alla fine della storia riproduttiva). Inoltre, dalle generazioni nate nella prima metà degli anni Cinquanta il calendario riproduttivo ha subito una posticipazione molto intensa e veloce. Mentre le nate negli anni Cinquanta sono diventate madri a 25 anni, chi è nata nei primi anni Settanta aveva mediamente oltre 4 anni in più al momento della nascita del primo figlio: le nate nel 1974, ultima generazione ad aver completato la propria discendenza nell’intero arco di vita fecondo, sono diventate madri quasi a 30 anni. Fig. 1.4. Numero medio di figli per donna (TFT) per provincia. Italia. Anni 2008 e 2023. Fonte: Dati ISTAT. "
chapter01_fig_06_c1.png,"Il contingente delle donne senza figli (childless) è arrivato nel 2016 a essere pari a quasi la metà di quelle tra i 18 e i 49 anni (45%). Tra le donne senza figli intervistate nel 2016 nel corso dell’indagine ISTAT Famiglie, soggetti sociali e ciclo di vita (FSS), oltre 3 su 4 dichiarano di desiderare figli per il futuro (il 35% sul totale delle donne tra 18 e 49 anni); il restante quarto si esprime invece negativamente rispetto a tale intenzione (fig. 1.6). Le motivazioni alla base di questa scelta aiutano proprio a comprendere se le donne senza figli riscontrino difficoltà nel realizzare i propri progetti familiari o se semplicemente l’intenzione sia dettata dalla preferenza per un modello di vita che non prevede la genitorialità. "
chapter01_fig_07_c1.png,"Tra il collettivo di donne senza figli che non hanno intenzione di averne in futuro, spiccano le motivazioni legate all’età o a problemi di salute (fig. 1.7). Il 35,2% di tutte le donne senza figli dichiara infatti che non intende avere figli per uno di questi due motivi, di cui, mediamente, 3/4 per motivi legati all’età; le difficoltà legate all’età hanno un peso ovviamente maggiore tra le donne oltre i 40 anni. Anche i problemi di salute, con particolare riferimento all’infertilità, emergono con maggiore frequenza all’avanzare dell’età in cui si sceglie di realizzare i propri progetti riproduttivi. Oltre all’età si aggiungono altri fattori, ambientali e legati allo stile di vita, che portano a un aumento dell’infertilità e che determinano un ricorso sempre maggiore all’uso di tecniche di procreazione medicalmente assistita per favorire il concepimento. Diviene quindi evidente come il rinvio delle tappe di transizione alla vita adulta, tra cui anche quelle legate alla genitorialità, possa avere poi un impatto rilevante sulle intenzioni e quindi sulle realizzazioni di fecondità. È rilevante anche la quota di donne che dichiara di non volere figli a causa di difficoltà economiche (6,6%). Questa motivazione è una delle principali per le donne (ma anche per gli uomini) più giovani, con percentuali che superano il 10% in tutti i gruppi di età al di sotto dei 40 anni. Ciò conferma quanto la condizione economica sia importante nel disegno e nella realizzazione dei propri progetti di vita, tra i quali quelli legati alla nascita di un figlio. Non trascurabili sono anche i motivi legati a difficoltà lavorative o di conciliazione tra vita lavorativa e familiare. "
chapter01_fig_08_c1.png,"Il diverso calendario delle nascite secondo il titolo di studio della madre ha un effetto anche nel ricorso alla PMA, più frequente tra le donne con alto titolo di studio. Il contributo della PMA sui nati vivi da madri con alto titolo di studio è oltre tre volte più elevato (6,1%) rispetto alle nascite con PMA da madri con basso titolo di studio (2,0%). Tale divario si è ampliato nel tempo proprio in conseguenza dello spostamento verso i livelli più alti di tale titolo. Per le nascite da madri over 40 il contributo della PMA è pari al 21,2% se questa ha almeno la laurea e all’8,6% se la madre ha la licenza media o elementare. Anche per questo sottogruppo di madri il divario rispetto al titolo di studio si è ampliato nel tempo (fig. 1.8). "
chapter01_fig_09_c1.png,"La figura 1.9 illustra il divario tra italiane e straniere nel ricorso alla PMA sia per intensità che per cadenza: la curva relativa alla percentuale di nati con PMA da madri italiane è sempre superiore a quella delle madri straniere, in particolare tra i 40 e i 45 anni; il contributo della PMA sulle nascite da madri straniere diviene particolarmente elevato solo dopo i 45 anni. Inoltre, nonostante l’aumento nel tempo delle percentuali sia generalizzato, il divario secondo la cittadinanza rimane sostanzialmente invariato. "
chapter02_fig_01_c2.png,"Da diversi decenni l’allungamento della sopravvivenza e la bassa fecondità hanno lentamente modificato la struttura per età della popolazione in Italia, erodendo la base della piramide per età con nuove generazioni via via meno numerose delle precedenti e ampliandone il vertice con numerosi anziani molto longevi. In termini assoluti, tra il 2002 e il 2023, i giovani di 15-34 anni che si affacciano alla vita adulta, sono diminuiti di oltre 3 milioni, mentre gli ultrasessantacinquenni sono aumentati di 3,5 milioni; nel 2023 si attestano a poco più di 12 milioni i primi e oltre 14 milioni i secondi. Ne risulta che il rapporto tra i giovani e gli anziani si è invertito tra il 2013 e il 2014, quando si è passati da un vantaggio quantitativo dei giovani a una prevalenza della popolazione anziana. Se nel 2002 si contavano 142 giovani ogni 100 anziani, nel 2023 si hanno 85 giovani ogni 100 anziani (fig. 2.1). Le previsioni per i prossimi anni indicano che questa tendenza in atto si protrarrà: nel 2030 il rapporto scenderà a 3 giovani ogni 4 anziani, e nel 2050 a 2 ogni 4 anziani. "
chapter02_fig_02_c2.png,"In particolare, nella classe di età tra i 25 e i 34 anni la quota di giovani che hanno conseguito almeno un diploma di scuola secondaria superiore (corrispondente ai livelli di istruzione superiori all’ISCED 3) dal 2014 è cresciuta di circa sette punti percentuali raggiungendo l’80,1% nel 2023, accompagnato da un incremento dei laureati, pari al 30,6% nel 2023. Tuttavia, come confermato da molte analisi, il percorso di studio dei giovani rimane fortemente condizionato dal livello di istruzione dei genitori. ﻿Secondo quanto emerge dal Rapporto ISTAT su Livelli di istruzione e ritorni occupazionali del 2023, quando i genitori possiedono un basso livello di istruzione, quasi un quarto (23,9%) dei giovani abbandona gli studi precocemente e poco più del 10% dei giovani adulti raggiunge un titolo terziario, contro una media nazionale rispettivamente del 10,5 e del 30,6%. Diversamente, se almeno uno dei due genitori è laureato, le quote si attestano rispettivamente al 2% di abbandoni e quasi al 70% di istruzione terziaria. "
chapter02_fig_03_c2.png,"Come è evidente dalla figura 2.3, dal 2018, al netto della crescita registrata nel 2020 in conseguenza dell’impatto della pandemia sull’occupazione, il fenomeno italiano dei NEET è in costante diminuzione. Sebbene siano sempre presenti divari territoriali, questi ultimi tendono a ridursi. Tra il 2018 e il 2023, infatti, la differenza tra il Centro e il Nord si è ridotta dal 4% a un punto e mezzo percentuale (12,3 contro 10,8%). Nel medesimo periodo anche il Mezzogiorno ha ridotto lo scarto rispetto alla media italiana, passando da una differenza di oltre il 10% del 2018 a una dell’8,6% del 2023. Per quel che riguarda il divario di genere, gli uomini continuano a mostrare percentuali costantemente più basse rispetto alle donne di circa 4 punti percentuali (21,3 contro 25,2% nel 2018), con una diminuzione del divario nel 2022 (17,7 contro 20,5%), che tuttavia è tornata a crescere nel 2023 (14,4 contro 17,8%). "
chapter02_fig_04_c2.png,"Tab. 2.2. Tasso di occupazione per classe di età e ripartizione geografica. Italia. Anni 2018-2023 (%) Fonte: Elaborazioni su dati ISTAT. Classe di età 2018 2019 2020 2021 2022 2023 Nord 15-24 22,6 23,9 21,4 21,8 24,7 25,6 25-34 75,4 76,1 73,0 75,0 78,1 79,5 15-34 50,5 51,2 48,3 49,3 52,3 53,4 15-64 67,3 67,9 65,9 66,4 68,1 69,4 Centro 15-24 17,8 17,8 15,8 17,3 20,0 20,2 25-34 66,0 66,9 64,8 66,4 70,5 72,8 15-34 43,7 43,9 41,7 43,0 46,2 47,3 15-64 63,2 63,6 62,0 62,5 64,8 65,9 Mezzogiorno 15-24 11,7 12,2 11,3 12,4 13,5 13,9 25-34 44,3 45,0 42,7 45,7 48,8 51,2 15-34 28,9 29,5 27,7 29,8 31,7 33,1 15-64 44,5 44,8 43,8 44,8 46,7 48,2 "
chapter02_fig_05_c2.png,"A causa della debolezza del mercato del lavoro italiano, risulta sempre più frequente per i giovani laureati cercare migliori e più ampie opportunità lavorative, di prosecuzione degli studi, di realizzazione dei propri desideri in altri contesti. L’esperienza migratoria, se temporanea, può costituire al rientro un valido strumento di arricchimento, con ritorni complessivi delle competenze acquisite o accresciute altrove e riportate in seguito nei territori. Quando invece diventa permanente può rappresentare una perdita di conoscenza e un impoverimento dei territori di origine, soprattutto se non è accompagnata da flussi di ingresso di analoga valenza. È quanto rischia il nostro paese: da diversi anni sono elevati i flussi riferiti a cittadini italiani di 25-39 anni laureati e cancellati dall’anagrafe per movimenti verso l’estero (espatri) o verso altre zone della nostra penisola (prevalentemente dalle regioni del Sud e delle Isole verso quelle del Centro-Nord). Come evidenziato nella figura 2.5, dal 2013 al 2022 (ultimo anno disponibile) ammontano a 171 mila i giovani italiani in possesso di una laurea che sono espatriati, un dato che è costantemente cresciuto fino al 2020, che ha subito una battuta d’arresto a seguito delle restrizioni alla mobilità imposte dalla pandemia da COVID-19 e che ha ripreso a crescere nel 2022. Solo 65 mila sono invece i giovani italiani complessivamente rientrati in Italia. Ne deriva una perdita netta di capitale umano altamente qualificato di oltre 100 mila giovani. "
chapter02_fig_06_c2.png,"Nel primo decennio del XXI secolo la permanenza in famiglia dei giovani in età compresa tra i 18 e i 34 anni in Italia era in lenta diminuzione, ma con la grande recessione economica prima, e la pandemia poi, ha ripreso a crescere. Di recente si assiste a un calo della quota di giovani che vivono con i genitori (63,2% nel 2023, dal 67% nel 2021), ancora al di sopra del minimo raggiunto nel 2010 (58%) (fig. 2.6). Nel contesto europeo in media un giovane su due in età compresa tra i 18 e i 34 anni vive con i propri genitori o contribuisce al/beneficia del reddito familiare. L’Italia si attesta al quart’ultimo posto nella graduatoria dei paesi per giovani che permangono in famiglia, superata solo da Portogallo, Slovacchia e Croazia (ultimo posto con 76,9%). All’opposto della graduatoria si trovano, invece, i coetanei finlandesi e danesi (che permangono con i genitori nel 16% circa dei casi) e gli svedesi (21,9%). La distanza dell’Italia rispetto alla media europea, cresciuta negli anni della pandemia per la maggiore permanenza in famiglia nel nostro paese, rimasta stabile invece nella media UE27, non è ancora ritornata ai livelli del 2018. "
chapter02_fig_07_c2.png,"Il ruolo dei giovani in famiglia è lentamente cambiato negli ultimi vent’anni e per certi versi le differenze di genere e territoriali si sono ridotte, per effetto della progressiva e diffusa posticipazione delle tappe di transizione allo stato adulto che hanno allungato la permanenza in famiglia, soprattutto tra le giovani donne che in passato lasciavano i genitori direttamente per convolare a nozze e per dare alla luce un figlio. Per analizzare il ruolo svolto dai giovani all’interno della famiglia è utile suddividerli in due fasce di età principali che permettono di evidenziare meglio la fase del ciclo di vita attraversata e le tappe di transizione effettuata. "
chapter03_fig_01_c3.png,"Il tema della genitorialità nelle coppie dello stesso sesso riflette invece una posizione di maggiore chiusura da parte della popolazione italiana e della Chiesa. La figura 3.1 costruita anch’essa utilizzando i dati del WVS (2017-2022) propone la rappresentazione cartografica di un indice di accettazione della genitorialità delle coppie dello stesso sesso in 83 paesi del mondo. In particolare, l’indice è costruito sulla base della domanda: «Pensi che le coppie dello stesso sesso possano essere genitori altrettanto validi quanto le altre coppie?». Le risposte potevano variare da 1 «sono totalmente d’accordo» a 5 «sono totalmente in disaccordo». L’indice è costruito sommando la percentuale di persone che hanno risposto «sono totalmente d’accordo» o «sono d’accordo» e sottraendo la percentuale di coloro che invece erano «in disaccordo» o in «totale disaccordo». Le risposte mancate sono escluse dal calcolo delle percentuali, mentre la percentuale degli indecisi non contribuisce all’indicatore. Esso può assumere in linea teorica tutti i valori da –100, qualora la totalità del campione fosse in totale disaccordo, a +100 (situazione opposta). La figura attribuisce un colore solo ai paesi coperti dal sondaggio. Nella scala utilizzata più il colore tende al nero maggiore è l’accettazione in accordo alla misura proposta. "
chapter04_fig_01_c4.png,"Il saldo migratorio positivo degli stranieri controbilancia abbondantemente l’emigrazione netta degli italiani e consente di contenere l’impatto sulla dinamica demografica di un saldo naturale dei nazionali sempre più ampiamente negativo (fig. 4.1). Si tratta di un’immigrazione (netta) che si concentra nelle età lavorative più giovani (nel periodo 2007-2011 l’afflusso netto di stranieri maggiorenni under 40 è stato di quasi 250 mila unità in media all’anno, pari al 60% del totale) e che comprende anche un numero significativo di minorenni (tra i 30 mila e i 60 mila in media all’anno, corrispondenti a una quota compresa tra il 15 e il 20% del totale), conseguenza principalmente dei ricongiungimenti familiari (fig. 4.2). "
chapter04_fig_02_c4.png,"Il saldo migratorio positivo degli stranieri controbilancia abbondantemente l’emigrazione netta degli italiani e consente di contenere l’impatto sulla dinamica demografica di un saldo naturale dei nazionali sempre più ampiamente negativo (fig. 4.1). Si tratta di un’immigrazione (netta) che si concentra nelle età lavorative più giovani (nel periodo 2007-2011 l’afflusso netto di stranieri maggiorenni under 40 è stato di quasi 250 mila unità in media all’anno, pari al 60% del totale) e che comprende anche un numero significativo di minorenni (tra i 30 mila e i 60 mila in media all’anno, corrispondenti a una quota compresa tra il 15 e il 20% del totale), conseguenza principalmente dei ricongiungimenti familiari (fig. 4.2). Fig. 4.1. Saldo migratorio con l’estero (SM) e saldo naturale (SN) di italiani (I), stranieri (S) e totale (T). Italia. Anni 2002-2023 (valori assoluti in migliaia). Fonte: Elaborazioni su dati ISTAT. "