cover01.png,"Gianluca Sadun Bordoni è professore ordinario di Filosofia del diritto nell'Università di Teramo, dove dirige il centro di ricerche ""Europa e Mediterraneo"". Tra le sue pubblicazioni, ricordiamo ""La crisi politica della modernità"" (Laterza, 2002) e ""Diritto e politica. Studi sull'epoca post-globale"" (Giappichelli, 2011). Ha inoltre curato l'edizione tedesca delle lezioni di Kant sul diritto (""Naturrecht Feyerabend"", Frommann-Holzboog, 2024). Società editrice il Mulino, Spastrada Maggiore, 3740125BolognaItalyinfo@mulino.it+39-051-256011 "
chapter01_fig_01_01.png,"Accanto all’utopia politica, su un piano di maggiore realismo, lo spirito della nuova epoca, segnata dalla rivoluzione e dalla guerra popolare, trovò espressione in un’altra, più misurata, fiducia, quella nella dominabilità politica della guerra. È questo il nucleo della più importante teoria politica e militare dell’età moderna, quella del generale prussiano Carl von Clausewitz. Nessuno più di Clausewitz fu consapevole dell’eruzione, con Napoleone, della guerra totale, volta all’annientamento del nemico. Ogni limite conosciuto era stato varcato, «l’energia che si poteva imprimere alla guerra non aveva più contrappeso», il pericolo per l’avversario era divenuto estremo: «così, l’elemento della guerra, sbarazzato da ogni barriera convenzionale, irruppe con tutta la sua naturale violenza», raggiungendo la sua «potenza assoluta» (Clausewitz 2007, VIII, 3b, 792-794). "
chapter01_fig_01_02.png,"L’arresto del processo di democratizzazione e il risorgere degli autoritarismi hanno comunque allontanato la teoria della pace democratica dal centro nevralgico delle relazioni internazionali e l’interesse per essa pare illanguidito. Un’immagine della situazione della democrazia nel mondo contemporaneo può indicare, più di molte parole, quali prospettive si offrano oggi alla pace democratica (fig. 1.2). "
chapter01_fig_01_03.png,"Si pensi ad esempio al ripudio della pena di morte in Europa, o allo sdegno che suscitano la violenza sulle donne, e ogni specie di trattamento inumano o degradante di specifiche categorie di persone. Non c’è dubbio che il rispetto della dignità umana rappresenta oggi – almeno in linea di principio – il fondamento morale della comunità internazionale. Per cogliere questo passaggio d’epoca, basta mettere a confronto l’art. 1 della Dichiarazione dei diritti dell’uomo e del cittadino del 1789: «Gli uomini nascono e rimangono liberi e uguali nei diritti﻿»﻿. Con l’art. 1 della Dichiarazione Universale dei Diritti Umani dell’Onu del 1948: «Tutti gli esseri umani nascono liberi ed eguali in dignità e diritti﻿»﻿. "
chapter03_fig_03_01.png,"Un momento cruciale di tale transizione fu rappresentato dalla fine del sodalizio ideologico-politico del campo comunista. Inizialmente alleato dell’Urss, Mao era poi entrato in contrapposizione con Chruščëv, contestando l’idea della «coesistenza pacifica» e l’abbandono, da parte sovietica, della dottrina leninista e stalinista dell’inevitabilità della guerra con il mondo capitalista. Abbiamo visto cosa ciò implicasse per la strategia della deterrenza nucleare. Il conflitto ideologico aveva presto mostrato il suo vero e antico volto, e cioè la contrapposizione degli interessi nazionali e il corrispondente desiderio della Cina di uscire dalla sudditanza nei confronti dell’Urss, determinata dalla condizione di arretratezza economica e militare. "
chapter05_fig_05_01.png,"Siamo comunque in presenza di un’autentica svolta nelle scienze dell’uomo, le cui conclusioni sono state recepite dal maggior studioso contemporaneo della guerra, Azar Gat (2006; 2017). Gat, come Pinker, ritiene poi che tali origini violente dell’umanità non siano un destino ineluttabile, e che l’uomo moderno abbia intrapreso una via verso la riduzione della violenza e della guerra, ciò che è vero solo entro certi limiti. Sia Gat che Pinker concordano però nel riconoscere che il buon selvaggio e la pace preistorica sono miti ormai sepolti per sempre. Tutti condividono anzi l’assunto che il tasso di letalità delle guerre preistoriche sia addirittura superiore, in proporzione ovviamente alla popolazione, a quello delle guerre moderne, comprese le guerre mondiali (fig. 5.1). "
chapter06_fig_06_01.png,"Come hanno mostrato i maggiori studiosi della guerra, da Quincy Wright in poi, la stragrande maggioranza delle guerre nella storia vede coinvolte grandi potenze e queste sono state impegnate in guerra per la maggior parte del tempo (Levy 1983, 3 ss.), innanzitutto per dispute territoriali (Toft 2014, 186). Tuttavia, i conflitti che vedono coinvolte le grandi potenze, a partire dal XVI secolo, divengono meno frequenti, ma dagli effetti più devastanti. Pinker riconnette il primo fenomeno all’avanzare della civiltà, mentre il secondo sarebbe effetto degli sviluppi degli armamenti, di quella che lo storico Parker chiamò la «rivoluzione militare» e che forse è stato piuttosto un processo graduale (Gat 2006, 456 ss.). "
intro01_fig_01.png,"Ritrovamenti di questo genere si stanno moltiplicando negli ultimi anni, non solo in Africa, ma anche in Medio Oriente e in Europa, sebbene Nataruk resti finora il più eclatante. Le fosse comuni di Talheim e di Schöneck-Kilianstädten in Germania, o di Bergheim e Achenheim in Alsazia, più recenti, risalenti a circa seimila anni fa, parlano un linguaggio univoco: i resti mostrano tracce evidenti di violenza non solo omicida, di un accanimento sui cadaveri, di mutilazioni, che si spiegano solo come espressioni di guerra. Nell’Europa del Nord abbiamo oggi tracce consistenti di come l’incontro tra comunità di cacciatori-raccoglitori e le prime comunità agricole sfociasse nella violenza e probabilmente nella schiavitù (Callaway 2024). A Potočani, in Croazia, i resti del massacro di una popolazione, che i dati genetici e bioantropologici indicano essere di varia età, parentela e di entrambi i sessi, mostrano che «l’assassinio indiscriminato su grande scala è un orrore che non è solo caratteristico dei tempi storici, ma era anche un processo significativo nelle società prestatali» (Novak et al. 2021). Gli antropologi evoluzionisti, come vedremo, sono ormai concordi su questo, con poche eccezioni. "
intro01_fig_02.png,"Nel corso di millenni, le tecniche dell’esecuzione di massa non sembrano cambiate. Le immagini di Nataruk evocano naturalmente anche altri e ancor più grandi massacri. Un terribile filo rosso, sebbene difficile da accettare, congiunge gli scheletri di quella fossa e quelli degli ebrei della Shoah. Se si considerano le dimensioni ristrette delle comunità di cacciatori-raccoglitori, quello di Nataruk dovette essere un vero eccidio, la cui ferocia sembra eccedere la mera lotta per la sopravvivenza (lo scheletro della fig. 2 è di una donna incinta, le ginocchia spezzate). Come ha scritto Wrangham, uno dei maggiori primatologi viventi, il genocidio, che viene definito disumano, «dal punto di vista filogenetico ovviamente non lo è affatto. È profondamente umano» (Wrangham 2019, 329). Ma si può spingere forse lo sguardo ancora più indietro, rispetto al Paleolitico superiore (cui come detto appartiene il sito di Nataruk), verso l’abisso di un’ipotesi ancora più terribile. "
intro01_fig_03.png,"Nel corso di millenni, le tecniche dell’esecuzione di massa non sembrano cambiate. Le immagini di Nataruk evocano naturalmente anche altri e ancor più grandi massacri. Un terribile filo rosso, sebbene difficile da accettare, congiunge gli scheletri di quella fossa e quelli degli ebrei della Shoah. Se si considerano le dimensioni ristrette delle comunità di cacciatori-raccoglitori, quello di Nataruk dovette essere un vero eccidio, la cui ferocia sembra eccedere la mera lotta per la sopravvivenza (lo scheletro della fig. 2 è di una donna incinta, le ginocchia spezzate). Come ha scritto Wrangham, uno dei maggiori primatologi viventi, il genocidio, che viene definito disumano, «dal punto di vista filogenetico ovviamente non lo è affatto. È profondamente umano» (Wrangham 2019, 329). Ma si può spingere forse lo sguardo ancora più indietro, rispetto al Paleolitico superiore (cui come detto appartiene il sito di Nataruk), verso l’abisso di un’ipotesi ancora più terribile. Fig. 2. Immagine di uno scheletro di una donna incinta rinvenuto a Nataruk, con mani e piedi legati. "
intro01_fig_04.png,"Si tratta naturalmente di ipotesi, ma che sarebbero coerenti con il tipo di estinzione già esaminato da Darwin a riguardo di gruppi umani. Quando tra due gruppi umani in competizione, scriveva Darwin, «l’uno diviene meno numeroso e meno potente dell’altro, la contesa si risolve subito con la guerra e l’eccidio», fino all’estinzione del gruppo sconfitto (Darwin 1994, 662). "
intro01_fig_05.png,"Ma, andando alle radici del fenomeno della guerra, il discorso non si ferma agli esseri umani. L’etologia, cioè l’osservazione sistematica del comportamento animale (una scienza recente) sta accumulando evidenze di intergroup coalitional killing, volenza di coalizione tra gruppi presso diverse specie animali, in particolare primati, proponendo spiegazioni adattative di essa, che dovremo esaminare. L’impatto con la violenza tra i primati, in particolare gli scimpanz﻿é, ha un’origine precisa: la celebre primatologa Jane Goodall, mentre era impegnata a sostenere la natura pacifica degli scimpanzé, dovette assistere attonita alla cosiddetta «guerra dei quattro anni» (1974-78) tra due gruppi di scimpanzé a Gombe﻿, in Tanzania (Goodall 2010, 128). Essa arrivò allo sterminio del gruppo rivale e alla conquista del territorio. Assieme alla scoperta di altre forme di violenza efferata, come l’infanticidio a scopo di cannibalismo, segnò la fine dell’età dell’innocenza della primatologia (fig. 5). Ricerche successive hanno confermato la frequenza di assassini di conspecifici, non solo tra gli scimpanzé, escludendo la rilevanza condizionante della presenza umana (Wilson M.L. et al. 2014). Il «New York Times», il 21 giugno 2010, diffuse mediaticamente quest’ennesima rivoluzione nella scienza titolando: «Anche gli scimpanzé fanno la guerra e annettono il territorio rivale». "
intro01_fig_06.png,"Nell’immaginario collettivo, la guerra originaria, cioè l’aggressività letale di coalizione, entrò comunque di fatto con 2001﻿: Odissea nello spazio di Kubrick (ci torneremo nella seconda parte) con la scena iniziale dello scontro tra due gruppi di ominini, identificabili come australopiteci (fig. 6). "