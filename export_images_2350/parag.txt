cover01.png,"Vincenzo Barone insegna Fisica teorica all’Università del Piemonte Orientale e svolge attività di ricerca presso l’Istituto Nazionale di Fisica Nucleare. Collabora con ""Il Sole 24 Ore"". Tra i suoi libri: ""L’ordine del mondo"" (Bollati Boringhieri, 2013), ""Albert Einstein. Il costruttore di universi"" (Laterza, 2016), ""L’infinita curiosità"" (con P. Bianucci, Dedalo, 2017) e, per il Mulino, ""La matematica della natura"" (con G. Giorello, 2016). Società editrice il Mulino, Spastrada Maggiore, 3740125BolognaItalyinfo@mulino.it+39-051-256011 "
chapter01_fig_01_c1.png,"Ma che cosa c’entravano Einstein e la sua formula con la bomba atomica? Lo spiegava chiaramente il giornalista: «Einstein è stato il padre della bomba per due importanti ragioni: 1) è stato per sua iniziativa che gli Stati Uniti hanno avviato le ricerche sulla bomba; 2) è stata la sua equazione ( E = mc2 ) a rendere teoricamente possibile la bomba atomica». "
chapter01_fig_02_c1.png,"Associare E = mc2 alla bomba è quindi del tutto ingiustificato, più o meno quanto lo sarebbe attribuire alla termodinamica la responsabilità delle esplosioni convenzionali. Di fronte a questa deriva, Einstein cercò di riportare la discussione sul piano strettamente scientifico: prese in mano la penna e scrisse un bellissimo articolo divulgativo per il primo numero della rivista «Science Illustrated», uscito nell’aprile del 1946. Questo breve saggio, di cui possediamo il manoscritto originale – uno dei pochissimi in cui compare E = mc2 in forma autografa –, trattava, con una chiarezza esemplare, gli aspetti concettuali legati alla ormai famosa formula e solo nella parte finale accennava alla fissione nucleare e alle sue conseguenze. L’energia generata nel processo, scriveva Einstein, «porta con sé una grande quantità di mali», e concludeva: «Allontanare questi mali è diventato il problema più urgente del nostro tempo». L’articolo, che nelle intenzioni dell’autore avrebbe dovuto intitolarsi La legge dell’equivalenza di massa ed energia, uscì con il titolo E = mc2 : il problema più urgente del nostro tempo. Con un tipico cortocircuito giornalistico, una formula fisica si era trasformata in un pericolo per l’umanità. Più riflessiva si dimostrò, quello stesso anno, la voce di un poeta, Morris Bishop, che su un altro monumento della carta stampata americana, il «New Yorker», pubblicò il 26 ottobre un componimento in quattro quartine a rima alternata intitolato E = mc2 : "
chapter02_fig_04_c2.png,"Einstein continuò per tutta la vita a ideare semplici derivazioni della sua formula (l’ultima risale al 1946), ricorrendo a esperimenti mentali o ad abili stratagemmi teorici, ma la dimostrazione rigorosa di E = mc2 richiede un po’ di formalismo (e venne ottenuta tra il 1911 e il 1912 da Max von Laue e da Einstein stesso) M. Laue, Das Relativitätsprinzip, Braunschweig, Vieweg, 1911. A. Einstein, Manuscript on the Special Theory of Relativity (1912-1914), in The Collected Papers of Albert Einstein, a cura di M.J. Klein, A.J. Kox, J. Renn e R. Schulmann, Princeton, NJ, Princeton University Press, 1995, vol. 4, pp. 9-108. Cfr. anche A. Einstein, The Meaning of Relativity, Princeton, NJ, Princeton University Press, 1921; trad. it. Il significato della relatività, Torino, Bollati Boringhieri, 2014, pp. 42 ss. . Semplificando, possiamo dire che essa si basa sul fatto che le due grandezze che descrivono ogni sistema fisico, l’energia e la quantità di moto (una grandezza legata alla velocità), non sono scorrelate, ma fanno parte di uno stesso vettore, che possiamo rappresentare mediante una freccia, caratterizzata da una certa lunghezza e una certa direzione. A differenza dei vettori della meccanica classica, che sono puramente spaziali, il vettore energia-quantità di moto è un vettore nello spazio-tempo. In un diagramma in cui l’asse orizzontale corrisponde allo spazio e l’asse verticale al tempo, la proiezione orizzontale del vettore è la quantità di moto p (moltiplicata per la costante c, per uniformare le unità di misura), mentre la proiezione verticale è l’energia. Ora, come mostrò nel 1908 il matematico Hermann Minkowski, un cambiamento del sistema di riferimento equivale, in termini geometrici, a una pseudorotazione nello spazio-tempo. Passando da un sistema di riferimento a un altro, gli assi del nostro diagramma ruotano (avvicinandosi o allontanandosi reciprocamente) e, di conseguenza, le componenti del vettore – l’energia e la quantità"
chapter03_fig_06_c3.png,"Nella fissione di un nucleo di uranio-235 (il numero è quello totale dei protoni e dei neutroni) si libera un’energia di 200 MeV, cinquanta milioni di volte superiore a quella prodotta dalla combustione di un atomo di carbonio (4 eV), e anche decine di volte più grande dell’energia generata nei processi radioattivi naturali. Ma ciò che fa davvero la differenza è il fatto che in ogni singolo evento di fissione vengono emessi mediamente due o tre neutroni, i quali possono scindere altri nuclei di uranio e innescare, sotto opportune condizioni, una reazione a catena, cioè una cascata esponenziale di fissioni che si autosostiene. È questo processo che produce una ragguardevole quantità di energia, utilizzabile a fini pratici. "
chapter03_fig_07_c3.png,"Nella fusione nucleare due nuclei di piccola massa – per esempio, l’idrogeno (costituito da un singolo protone), il deuterio (un protone e un neutrone), il trizio (un protone e due neutroni) – si uniscono, superando la forte repulsione elettrostatica che li terrebbe lontani, e formano un nucleo più pesante. Nel processo viene liberata una quantità di energia dell’ordine di alcune decine di MeV. Sono reazioni di questo genere che alimentano le stelle, e indirettamente anche noi, che godiamo dell’energia prodotta dal nostro Sole. "
chapter03_fig_08_c3.png,"Nelle stelle di taglia media come il Sole si verifica un ciclo di fusioni che alla fine portano alla formazione di nuclei di elio-4 a partire da protoni (cioè da nuclei di idrogeno). Perché i protoni riescano a mettersi assieme nonostante la repulsione dovuta alle loro cariche elettriche dello stesso segno, è necessario che abbiano energie cinetiche altissime, una condizione che si verifica grazie all’elevata temperatura dell’interno stellare (dieci milioni di gradi). Ogni secondo nel Sole vengono convertite in energia milioni di tonnellate di idrogeno, ma la massa del Sole è talmente grande (2 miliardi di miliardi di miliardi di tonnellate) che una tale perdita non è apprezzabile. Quando, fra 5 miliardi di anni, il Sole avrà esaurito l’idrogeno, comincerà a fondere nuclei di elio, e poi nuclei di carbonio e così via, sino alla fusione di nuclei di silicio con la formazione del ferro. Questo è l’elemento più pesante che possa essere prodotto dalle stelle, perché il suo nucleo ha la massima energia di legame. Gli elementi successivi della tavola periodica sono figli di fenomeni più violenti: esplosioni di supernove e collisioni di stelle di neutroni Cfr. «Asimmetrie», INFN, n. 26, 2019. . "
chapter04_fig_10_c4.png,"Nel panorama fantascientifico il tema della creazione di materia attraverso E = mc2 rimane comunque decisamente minoritario rispetto a quello, speculare e più efficace dal punto di vista narrativo, della produzione di energia. Se ne trova un divertente esempio in una storia di Kamandi (personaggio postapocalittico nato dalla mente e dalla matita del grande fumettista Jack Kirby), intitolata in italiano La creatura del Dott. Canus J. Kirby, Blood and fire, in «Kamandi. The Last Boy on Earth!», 33, 1975; trad. it. La creatura del Dott. Canus, in «Kamandi», 30, 1978. , in cui uno scienziato usa la formula di Einstein per fornire, mediante un apposito «modulo di conversione», un corpo materiale a un essere alieno fatto di pura energia Devo la conoscenza di questo fumetto al libro di P.L. Gaspa e G. Giorello, La scienza tra le nuvole, Milano, Raffaello Cortina, 2007. . "
chapter04_fig_11_c4.png,"È così semplice e così ricorrente, E = mc2 , che potrebbe benissimo entrare come lemma nei dizionari Nel 1968 E = mc 2 fu accolta come «citazione» nella famosa antologia Bartlett’s Familiar Quotations (14a edizione, Boston, MA, Little, Brown and Company). (in effetti, la stiamo trattando come un normale sostantivo, attribuendole senza esitazioni il genere femminile, giacché «formula», «equazione», «legge», «relazione» sono tutti nomi femminili). Un lemma letto in modi diversi – «E uguale mc quadro», «E equals mc squared», «E égale mc carré», «E ist gleich mc Quadrat», ecc. – ma scritto in una lingua universale, quella della matematica e della fisica. "